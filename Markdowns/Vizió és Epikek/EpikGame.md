## Epik (játék)

Egy olyan autós játékot szeretnénk készíteni, ahol a játékos a pályán szabadon közlekedhet, miközben mesterséges intelligenciával vezérelt rendőrautók folyamatosan üldözik. A rendőrautók viselkedése dinamikusan alkalmazkodna a játékos mozgásához: gyorsítanak vagy akár koordináltan körbezárnak. A játék lényege, hogy a játékos minél tovább elkerülje a „letartóztatást”, miközben pontokat gyűjt az idő alapján. Ha a rendőrautók huzamosabb ideig a játékos közvetlen közelébe kerülnek, akkor a játék véget ér, és a futam eredményeként kapott pontszám mentésre kerül. A rendszer automatikusan összehasonlítja az elért pontszámot a korábbi legmagasabb pontszámmal, és ha az új eredmény magasabb, akkor felülírja a korábbi rekordot. Így a játékosnak mindig megvan az ösztönzés arra, hogy megpróbálja felülmúlni saját vagy mások teljesítményét. A játékot gyors tempó és fokozatosan növekvő nehézség jellemzi, hiszen az idő elteltével a játékos körözési szintje növekszik, amely egyre több rendőr jelenlétét eredményezi. A játék során a vezérlés arcade stílusú lesz, viszont valós autó-fizikán alapul. Ez azt jelenti, hogy az autó mozgása élvezetes és gyors reakciójú, ugyanakkor a jármű viselkedése hiteles: például az autó rendelkezik motorfékkel, tehát a gáz elengedésekor a jármű lassul, nem csupán siklik tovább. A kanyarodás, gyorsítás és fékezés így egyszerre lesz látványos és könnyen megtanulható. A pálya egy városi környezet lesz, ahol a szűk utcák és az akadályok tovább növelik az izgalmat. Mindemellett a hanghatások és a pörgős háttérzene is szerepet kapnak a játékélményben (hallható lesz példáúl a rendőrök szirénája vagy az ütközések hangja). A játék célja, hogy gyors, adrenalindús és újrajátszható élményt nyújtson, amelyben minden menet más és más lehet. A könnyen átlátható pontszámrendszer és a rekordok folyamatos kihívást teremtenek, így a játékosok szívesen térnek vissza újra és újra. 